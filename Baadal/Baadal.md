# बादल
ना सूरज की रोशनी,\
ना चांद की चांदनी,\
आजकल मेरे तन पर है पड़ती,\
क्योंकि छाई है तू मेरे मन पर किसी घने बादल सी।

ना ही तू बरसती,\
ना ही तू बिखरती,\
खामखां सैकड़ों दिलों की,\
बस बेचैनियां है बढ़ाती।

तू रूबरू कराती\
दिल - ए -हालात उस किसान की,\
जिसके बंजर खेत पर अंधेरी छाँव तो है काले बादलों की,\
पर बारिश नहीं तेरे रहम की।

तू है कोई हसीना मायावी,\
जो अपनी जादूगरी खूब बिखेरती,\
नमक के व्यापारियों को तुम कुछ ऐसे सम्मोहित करती,\
कि वह भी करते दुआएं तेरी मौजूदगी की।

शायद तू भी है तरसती,\
देखने ज़लक उन हरे खेतों की,\
शायद कोई पहरा है घने बादलों का तेरे मन पर भी,\
जो तुझे अपने जज़्बातो को बरसाने से है रोकती।

किसी दिन उस किसान से भी करले बातें दो घड़ी,\
क्या मालूम तेरी प्यास करदे वही पूरी।