# ख़याल
ईश्वर का बनाया कोई संगीत हो जैसे,\
तुम्हारे आगमन का आलाप नए आयाम खोल देता है वैसे।

स्थायी सी बैठ के, राह तक ती हो तुम किसके?\
आंखो की मुरकी से, दिल बेहलाती हो तुम जिसके।

सरोद की मीठी सी बंदिश मन में गूंजती है जैसे,\
तुम्हारे होठों से छलकती मुस्कान है वैसे।

ताल के संग घुंघरू कथक के थिरकते है जैसे,\
तुम्हारी पायल की छन्न-छन्न कुदरत में घुलती है वैसे।

तुम्हारी मौजूदगी में वक़्त गुज़रता है मीण्ड के जैसे,\
और तुम्हारे गमन पर दिल में मचलती है आग, झाला हो वैसे।

सारंगी की तारें हृदय को चीरती तरंगे बनाती है जैसे,\
तुम्हारी स्मृतियों का सैलाब कुछ घाव दे जाता है वैसे।

संगीत के सात सुरों से बने विभिन्न सप्तक है जैसे,\
तुम्हारा हर एक भाव, मेरे जीवन में भरता है नौ रस वैसे

सारे रागों का ज्ञानी, संगीत का पंडित हूँ मैं जैसे,\
तुम्हारे निकट होना मेरा एक ख़याल है वैसे।

'प्रेम क्या है?' यह सवाल लोग जब भी पूछते है मुझसे,\
मैं कहता हूं, हृदय को तृप्त करने वाला 'संगीत' है, प्रेम वैसे।