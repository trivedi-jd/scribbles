# खिड़की पर गाने
बंद कमरे में मानो कहीं से एक खिड़की खुलती है,\
भविष्य का चिंतन बचपन में ऐसी ताज़ी हवा लाती है।

धीरे धीरे वह इन खिड़कीयों को ढूंढकर इसे खोलना सीखता है।\
कमरे में मानो वह ढेर सारी ज़िंदगियां एक साथ जीने लगता है।

उसकी कल्पनाओं को वह इन खिड़कियों पर बैठकर गुनगुनाता है।\
जो उन खिड़कियों के पास इस संगीत को सुन रहा है, 
वह भी झूमता नज़र आता है।

फिर पता नहीं कौन उसकी जवानी में उन खिड़कियों के नीचे शोर को,\
उस प्रफुल्लित हवा में मीलाता है।

यह शोर को हटाना उसके बस का नहीं।\
या तो इस सपने तोड़ते शोर को सहे,\
या तो अपना गीत और ज़ोर से गुनगुनाएं।

अफ़सोस की बात यह है कि इस संघर्ष में, उसे थकान होती है,\
पर शोर मचानेवालों को नहीं।

जो लोग खिड़कियों के नीचे से उसके मधुर गीत सुनते थे,\
अब वे भी या तो शोर का हिस्सा है,\
या तो किसी और की खिड़की पे गीत सुनते दिखाई पड़ रहे है।

अकेला, थका हुआ, शोर से हारा हुआ, जब शोर को झेल नहीं पाता,\
तब वह उस खिड़की पर पहले जाना बंद करता है,\
जाहा से शोर ज़्यादा होता है।\
फिर, उस खिड़की को ही बंद कर देता है।

धीरे धीरे वह उन सारी खिड़कियों को बंद करना ही उचित समझता है,
और वापिस एक खाली अंधेरे कमरे में घुटता रहता है।

मनुष्य का, उसके स्वप्नों को भूल, 
एक मुर्दा लाश बन के जीना,
इस कमरे में छेद करके, वहां से सांस लेने जैसा होता है।