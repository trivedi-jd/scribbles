# सीधी राह
यह सीधी सी राह है,\
यहां बंद मेरे नैन।\
टकराता हूं कइं मुसाफिरों से,\
भटक जाते मेरे पैर।

गले लगा लेते यहां कुछ हमसफर मुझे,\
आंखे खोल के दो घड़ी बातें कर लेता मैं उनसे।

खुश सुनाई देती आवाज़ में,\
छुपे दर्द को दोनों, अच्छे से समझ पाते।\
नम हुई आंखों से गिरते आंसुओं को रोकने में,\
दोनों ही सफल हो जाते।

फिर अलविदा कहे - ना कहे बिना,\
काफिले में फिर्से जुड़ जाते।

सीधी सी इस राह पे,\
बंद है सबके नैन,\
टेढ़ी सबकी यह चाल है,\
मंजिले  तो  सबकी अलग ही सही , मगर नियति सबकी एक है।

सीधी लगती इस राह पे,\
सैंकड़ों हमसफर है मेरे साथ,\
मगर फिर भी हूं अकेला।\
चीखूंगा तो कर देंगे अनसुना, रो दूंगा तो कर देंगे अनदेखा।

कोई तो आए मेरा हाथ थाम ले,\
भटकते हुए इन कदमों को, सही राह फिर्से दिखा दे।

सीधी सी इस राह के अंत से मिलने के संघर्ष में,\
डरता हूं मंजिले बदलती इन ठोकरो से।\
अब तो कदम बढ़ाता हूं में एक ही आशा से,\
कि भगवान ने कही लिखा मेरा भी नसीब है।