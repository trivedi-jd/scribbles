# तेरे मेरे ख्वाब

ज़ेहन में मेरे तुम आती हो,\
छोटी सी मुस्कान मेरे होठों पर लाती हो,\
दिल के धड़कनें का प्रमाण तुम दिलाती हो,\
और इंतजार करने का इम्तिहान भी तुम लेती हो।

मुझसे दो घड़ी बातें करती हो,\
और पतझड़ में भी तुम बाहार लाती हो,\
मुझे यह बताओ कि,\
तुम्हारी नज़रों से क्यों इतने हसीन ख्वाब दिखाती हो,\
कि तुम्हारे गमन पर मेरी खुशी को भी, इन ख्वाबों के कुछ पल बनाके रखती हो।

फिर एक इंतज़ार की घड़ी लगीं है,\
मेरे ज़ेहन को तुम्हारे आने की खबर लगी है।\
इंसान हूं यह महसूस होने लगा है,\
मेरी खुशियां जो ख्वाबों के सहारे आ रही है।

सोचता हूं क्या तुम भी ज़िंदा लाश तो नहीं?\
जो मेरी तरह, तुम्हें भी इंसान होने का एहसास,\
किसी के तुम्हारे ज़ेहन में आने से होता है।\
क्या तुम्हारी खुशियां भी ख्वाबों में उसकी मौजूदगी का मोहताज तो नहीं?\

अगर हां तो मेरे ख्वाबों का अंत वही है, \
जहां तुम्हारे ख्वाबों की खुशियां मेरी हकीकत पर निर्भर है।